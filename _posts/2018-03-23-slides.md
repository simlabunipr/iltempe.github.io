---
layout: post
title:  "Trasformare un'analisi di dati in una presentazione"
date:   2018-03-23 10:00:00
categories: blog
tags:
  - jupyter
  - reveals
  - presentazioni
image: /assets/article_images/2018-03-23-slides/0.jpg
---

Questo è un post per ricordarmi una lista di cose che ho imparato. Uso spesso lo strumento [Jupyter](http://jupyter.org/) per fare analisi di dati che abbiano esigenza immeditata di essere presentati. Jupyter è un ambiente che consente di elaborare, modificare e visualizzare dati in modo piuttosto rapido e di farlo usando i linguaggi di programmazione python o R.

In particolare Jupyter vi consente di creare dei file (denominati Notebook) composti da una lista di elementi (definiti "celle") ognuno dei quali può essere codice, testo markdown o altro e di eseguire le celle tutte assieme o singolarmente una per volta. Questo lo rende un modo rapido di creare codice ed eseguirlo (o eseguirlo parzialmente) in caso si stia sviluppando un prototipo. Un notebook viene eseguito normalmente sul proprio computer instanziando un server localhost ma le caratteristiche di esecuzione del noteboook ne consentono la condivisione e l'esecuzione anche su server remoto. Le istruzioni di installazione le trovate [qui](http://jupyter.org/install)

Da riga di comando digitando

'''jupyter notebook

avvierete l'ambiente jupyter.

[](/assets/article_images/2018-03-23-slides/1.png)

Jupyter può essere esteso con un set di estensioni che trovate [https://github.com/ipython-contrib/jupyter_contrib_nbextensions]. Tra queste c'è ad esempio la possibilità di esportare un notebook come html puro. Una lista di trucchi per usare Jupyter li trovate [https://www.dataquest.io/blog/jupyter-notebook-tips-tricks-shortcuts/].

Tra le altre cose un notebook è archiviabile e visionabile in formato HTML direttamente su [Github](https://help.github.com/articles/working-with-jupyter-notebook-files-on-github/)

Scopro la possibilità molto interessante di convertire un'analisi fatta in un notebook in una presentazione creata a slide. Per fare questo si può integrare Jupyter con l'estensione [RISE](https://damianavila.github.io/RISE/index.html) uno strumento per presentare ciò che scrivete in un notebook come una presentazione. Per installare RISE seguite [qui](https://damianavila.github.io/RISE/installation.html).

A questo punto ogni notebook consente di essere trasformato in una presentazione con l'apposita opzione sopra ogni cella. Ogni cella può essere trasformata in una slide, in una sottoslide, in un frammento, uno skip o delle note.

[](/assets/article_images/2018-03-23-slides/2.gif)

Si può anche pensare di customizzare il tema della vostra presentazione tramite il menu "Edit/Edit Notebook Metadata" ed editare il JSON di configurazione dei metadati esattamente come scritto [qui](https://damianavila.github.io/RISE/customize.html).

Nota generale: un grazie ad A. Borruso e M.Fortini che mi hanno fatto scoprire [reveals.js](https://revealjs.com/#/) un ottimo tool per fare presentazioni, ed è proprio il tool che sta dietro RISE.