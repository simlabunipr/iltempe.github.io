---
layout: post
title:  "Come fare un semplice portale Opendata per la gente della tua città"
date:   2016-03-30 10:34:25
categories: blog
tags: featured
image: /assets/article_images/2016-03-30-come-fare-un-portale-opendata-per-la-gente-della-tua-citt/Untitled design.jpg
---

Oggi nasce [OpendataGentediPrato](http://iltempe.github.io/opendatagentediprato/) portale di dati aperti per la mia città. E' un portale di dati che vorrei fossero utili a tutti. Nasce con l'intento anche di essere un esempio per altre città dove ci fosse qualche buon cittadino che vuole creare uno spazio condivisio di dati a cui si possa associare una licenza aperta da rendere disponibile per i suoi cittadini.

Come già detto in tanti miei post sono convinto che rilasciare dati aperti genera valore per il proprio territorio e chiunque può farlo. OpendataGentediPrato è una piattaforma a scopo sperimentale e divulgativo. Usandola si contribuisce a migliorarla. 

>Non si tratta di un portale "ufficiale", ma costruito da persone che vogliano mettere a disposizione un po' del loro tempo per divulgare dati utili al loro territorio. Scopo è far capire ai cittadini di Prato (e non solo) quale sia il valore generato dai dati aperti e come possano essere condivisi con tutti ed utilizzati.

I dati archiviati qui non sono rilasciati da una Pubblica Amministrazione, ma da cittadini, questo portale non vuole in alcun modo entrare "in concorrenza" con portali esistenti della Pubblica Amministrazione, anzi può contribuire a valorizzare dati già esistenti, rilasciati da pubbliche amministrazioni indincandone la fonte. 

Sul sito trovate le istruzioni anche per provare a fare quello della vostra città. Se avete confidenza con Github si fa in poco tempo.
Se lo fate vi chiedo di segnalarmelo nell'ottica di sapere quali città sperimentano tutto questo.

Un grazie particolare ad [Andrea Borruso](https://twitter.com/aborruso) per la segnalazione del software JKAN su cui il portale si basa e per tutte le idee che divulga in materia OpenData.
Un grazie al [Non Portale della Regione Sicilia](http://nonportale.opendatasicilia.it/) , grande esempio di impegno civico in tema OpenData.

Buoni Dati alla gente di Prato e a tutti voi.



