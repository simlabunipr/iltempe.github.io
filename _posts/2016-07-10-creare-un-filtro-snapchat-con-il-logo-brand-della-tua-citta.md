---
layout: post
title:  "Come creare un filtro Snapchat con il brand della città Prato is Ganza"
date:   2016-07-10 10:34:25
categories: blog
tags: blog
image: /assets/article_images/2016-07-10-creare-un-filtro-snapchat-con-il-logo-brand-della-tua-citta/3.jpg
---

Approfondisco (perchè bisogna sempre approfondire) in questi giorni l'utilizzo e le potenzialità di Snapchat. Capisco in un giorno di studio e di utilizzi preliminari che ha grandissime potenzialità per il social marketing, per il social networking, per il cazzeggio, ma anche per i civic technologist come me che cercano di applicare le tecnologie alla vita nei propri territori.

Per capire cosa sia Snapchat rimando a [questa guida](http://it.wikihow.com/Usare-Snapchat) fatta molto bene, ma in rete ne troverete tantissime.

**La vera domanda è però: a cosa ci può essere utile?**

Sto preparando una lista di risposte, anche sulla base di come questa applicazione evolverà nei prossimi mesi. Oggi iniziamo con una cosa molto semplice, ma molto molto carina. Una robetta che vi consente di fare marketing territoriale gratis della vostra città attraverso un suo "brand".

**La precondizione è che la vostra città abbia un suo logo e che questo logo sia stato rilasciato in formato di contenuto open esattamente come io ho richiesto per Prato in [questo post](http://iltempe.github.io/blog/2016/05/26/come-mettere-il-logo-della-tua-citta-su-wikimedia-e-farne-bene-comune.html) che purtroppo ancora non ha visto una risposta chiara sul rilascio in formato open del brand della mia città.**

Dal momento che Prato ancora non un logo rilasciato in formato "open content" uso un logo creato da me, giusto per fare un esempio, basato su un grande motto social in voga tra i pratesi che tengono alla loro città "Prato è Ganza" (l'ho un po' inglesizzato visto che Snapchat è molto in voga fuori dall'Italia).

![il logo Prato is Ganza](/assets/article_images/2016-07-10-creare-un-filtro-snapchat-con-il-logo-brand-della-tua-citta/4.jpg)

La funzione di Snapchat che useremo è la creazione dei GeoFiltri ossia dei filtri basati sulla posizione geografica. Questa funzione vi consente di abilitare dei filtri grafici da applicare ai vostri video su Snapchat basandovi sulla posizione geografica in cui vi trovate e quindi di fare un vostro "snap" con un filtro relativo al luogo in cui vi trovate!

Una volta che avete il brand in formato open procedete da [questa pagina](https://www.snapchat.com/l/it-it/geofilters) secondo le indicazioni. Se siete un buisness dovete essere registrati come azienda, in alternativa potete promuovere qualcosa in termini no-profit come una città, una scuola, una piazza, un circolo etc... In quest'ultimo caso parleremo non di brand veri e propri ma piuttosto di "loghi per community". Addirittura potete creare un geofiltro per un evento (quindi attivo da una certa data fino al termine dell'evento).

Il vostro logo deve essere in formato PNG, deve avere una larghezza di 1080 pixel e un'altezza di 1920 pixel e le dimensioni del file PNG devono essere inferiori a 300KB.

Proseguite su [questa pagina](https://www.snapchat.com/l/it-it/geofilters/submit.html) con la procedura, fate l'upload dell'immagine e definite bene l'area geografica della mappa in cui volete venga mostrato questo filtro. Io ho delineato un'area relativa ai luoghi della provincia di Prato. In questo modo sto dicendo a SnapChat di abilitare un filtro con il logo "Prato è Ganza" quando chi sta registrando uno "snap" si trova nella provincia di Prato. Figo no?

![](/assets/article_images/2016-07-10-creare-un-filtro-snapchat-con-il-logo-brand-della-tua-citta/2.png)

Fatto! Semplicissimo ed utilissimo per chi voglia iniziare a pubblicizzare l'immagine della propria città. Ricordate deve trattarsi di un contenuto di vostra proprietà o completamente rilasciato come contenuto aperto.

Una volta inseriti la vostra mail, il nome e una nota in cui specificate perhè questo filtro è importante sottomettete tutto. Se il vostro filtro risponde alla policu snapchat riceverete una mail che vi conferma l'avvenuta sottomissione del filtro e vi rimanda all'accettazione da parte di Snapchat.

Non appena il filtro sarà approvato sarete avvisati e non resterà che provarlo girando i vostri video Snapchat e sovrapponendo questo filtro! Che aspettate allora?
Prato is Ganza!

PS Se nel frattempo l'amministrazione comunale rilasciasse un "brand aperto" in termini di licenza, inserendo il brand di Prato ad esempio Wikimedia Commons capite bene che cosa si può fare con quel brand ottenendone diffusione massima (Snapchat è molto usato in America... Fate Vobis).
