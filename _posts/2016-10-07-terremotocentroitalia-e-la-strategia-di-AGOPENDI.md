---
layout: post
title:  "TerremotoCentroItalia e la strategia dell'AGOPENDI"
date:   2016-10-07 10:34:25
categories: blog
tags: featured
image: /assets/article_images/2016-10-07-terremotocentroitalia-e-la-strategia-di-AGOPENDI/1.jpg
---

Da ormai più di un mese abbiamo messo "nel mare di internet" una barchetta che pare navigare abbastanza bene. Si chiama [TerremotoCentroItalia](http://www.terremtoocentroitalia.info) ed è un sistema per provare a raccontare in modo giusto quello che è accaduto, sta accadendo e accadrà nel nostro centro Italia che lo scorso 24 Agosto è stato in molti comuni devastato da un terremoto.

**Il progetto nasce per INFORMARE** e quindi facilitare tutto quello che si può facilitare tramite un' informazione quanto più possibile corretta. E' un progetto che prova a dare una visione obiettiva dei fatti, raccontando il terremoto per quello che dicono le persone coinvolte, o anche non direttamente coinvolte ma che vogliono offrire un aiuto, una campagna raccolta fondi o anche un semplice saluto ai terremotati tramite il relativo [gruppo Facebook](https://www.facebook.com/groups/1758670357733881/). Per far questo servono giornalisti, ma non basta. Occorrono molte persone con vari skill che si contaminano e mettono a comune le loro competenze.

Il progetto si basa su un concetto fondamentale che è quello che il racconto di una situazione di "crisi" può essere fatto da tutti noi. Non esiste qualcuno "più preposto" di altri a fornire un dato o un'informazione. Chiunque può farlo se opportunamente "educato ed instradato" sul corretto canale.

L'emergenza e il post-emergenza creano in modo spontaneo su internet la presenza di molte informazioni. Il problema diventa filtrarle a dovere e rimuovere il "rumore di fondo" cosi da usare quelle effettivamente attendibili ed utili. Come si fa? Normalmente chi diffonde contenuti online è rintracciabile. Si può contattare. Si può verificare se può argomentare e spiegare. Sui social network discutere per capire in questi casi è essenziale.

Detto questo, vorrei provare a spiegare in modo semplice un principio base di TerremotoCentroItalia per cominciare a dare delle indicazioni sulla "riusabilità" del progetto che è completamente opensource e abbastanza ben documentato su [Github](https://github.com/emergenzeHack/terremotocentro), ma vorrei anche che se ne capisse il processo e l'approccio che ci sta dietro. Che poi, secondo me, conta molto di più che riusare lo strumento in sè.

TerremotoCentroItalia applica l'approccio dell' **AGOPENDI : Aggregate,Open and Distribute**. Cioè? detto in italiano:

  - **Aggrega i contenuti**. I contenuti di per sè non sono strutturati e provengono da varie fonti (social media, mail, contatti etc...). La piattaforma li aggrega tramite un gran lavoro manuale di moderazione e di strutturazione in modo tale da dare loro una struttura "standard" e farne dei dati effettivamente riusabili;
  - **Apre i dati**.Tutti i dati ricavati sono accessibili. Dovendo aggregare e strutturare, aprire i dati consente sviluppo di ulteriore informazione e servizio. E' valore che si libera in modo piuttosto agevole.
  - **Distrubuisce le informazioni**. Ciò che è dato aperto può essere facilmente reso una nuova informazioni utile. Come? Con un servizio. Quale? Si può dare libero sfogo alla fantasia ma sempre senza esagerare e cercando strumenti utilizzati o comunque semplicemente divulgabili. Su questo punto una raccomandazione: non si inventare niente. Si usano i canali che già esistono e che già la gente usa. Chi propone la SUA soluzione ad hoc si perde nel pubblicizzarla e non riesce ad ottenere seguito a dovere. TerremotoCentroItalia ha un suo canale [Twitter](https://twitter.com/terremotocentro), [Telegram](https://telegram.me/terremotocentroitalia), un sito internet da cui chiunque può ricondividere le singole segnalazioni, ma stiamo già pensando a molto altro per la ridivulgazione.

  Ecco quindi un primo semplice concetto che vi aiuta a capire "cosa ci sia dietro TerremotoCentroItalia": l' AGOPENDI.

  Spero che questo mio post faciliti il riuso anche dell'approccio per i vostri progetti, come detto più volte, nella gestione dell'informazioni in tempi di crisi abbiamo in Italia ancora molto da imparare (secondo me) e "fare sistema" aiuta.
